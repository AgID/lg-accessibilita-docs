Introduzione
============

Compendio
---------

Il presente documento di Linee Guida, redatto secondo quanto riportato e
contenuto nell’articolo 11 della Legge n. 4/2004, è strutturato in 7
capitoli, come di seguito descritto:

-  Capitolo 1. **Introduzione**

   -  il paragrafo 1.1 **Compendio**, riporta una breve descrizione del
      contenuto del documento;

   -  il paragrafo 1.2 **Scopo**, descrive le finalità per le quali è
      emesso il documento;

   -  il paragrafo 1.3 **Struttura**, questa sezione riporta l’elenco degli
      allegati, che costituiscono parte integrante del presente documento

   -  il paragrafo 1.4 **Soggetti** **destinatari**, individua i
      destinatari del documento;

   -  il paragrafo 1.5 **Riferimenti normativi e tecnici e abrogazioni**,
      in questa sezione sono indicati puntualmente, secondo la specifica
      natura normativa o tecnica, tutti i riferimenti considerati per il
      documento (sia nazionali che internazionali) nonché quelli aggiornati
      per i requisiti tecnici abrogati dal Decreto Legislativo 106/2018;

   -  il paragrafo 1.6 **Tempi di attuazione**, riporta le tempistiche
      relative all’applicazione delle disposizioni del Decreto Legislativo
      106/2018 (art. 2);

   -  il paragrafo 1.7 **Termini e definizioni**, contiene i riferimenti
      delle abbreviazioni dei termini referenziati.

-  Capitolo 2. **Requisiti tecnici per l’accessibilità degli strumenti
   informatici**

   -  sono referenziati i requisiti tecnici per l’accessibilità degli
      strumenti informatici (Hardware, Web, Documenti non web, Software,
      Applicazioni Mobili, Documentazione e servizi di supporto) che, ai
      sensi della Direttiva Europea 2016/2102, sono referenziati alla norma
      tecnica europea EN 301549 v. 2.1.2;

   -  si forniscono indicazioni sulle postazioni di lavoro a disposizione
      del dipendente con disabilità avendo come riferimento tecnico la
      norma UNI EN ISO 9999:2017 per l’identificazione delle tecnologie
      assistive;

   -  sono rese disponibili una serie di raccomandazioni e precisazioni
      sull’accessibilità digitale dei servizi pubblici erogati a sportello
      dalla Pubblica Amministrazione.

-  Capitolo 3. **Verifica dell’accessibilità degli strumenti
   informatici**

   -  sono indicati i riferimenti da utilizzare per le verifiche tecniche
      di conformità di accessibilità degli strumenti informatici che, ai
      sensi della Direttiva Europea 2016/2102, sono referenziati alla norma
      tecnica europea EN 301549 v. 2.1.2. Viene inoltre descritta la
      metodologia e criteri di valutazione per la verifica soggettiva
      dell’accessibilità dei siti web.

-  Capitolo 4. **Dichiarazione di accessibilità e pubblicazione
   obiettivi di accessibilità**

   -  sono resi disponibili i riferimenti normativi ed attuativi del
      modello di dichiarazione di accessibilità per il sito web ed
      applicazione mobile;

   -  vengono riportati i riferimenti normativi relativi all’obbligo
      annuale per le Pubbliche Amministrazioni di pubblicare gli obiettivi
      di accessibilità

-  Capitolo 5. **Metodologia di monitoraggio**

   -  viene riportata la metodologia di monitoraggio, effettuata da AGID,
      della conformità dei siti web e delle applicazioni mobili degli enti
      pubblici alle prescrizioni in materia di accessibilità definite
      all’articolo 4 della direttiva (UE) 2016/2102;

   -  vengono definite le disposizioni riguardanti la presentazione alla
      Commissione, da parte di AGID, delle relazioni sugli esiti del
      monitoraggio, compresi i dati misurati;

   -  si fa riferimento all’analisi sulla situazione delle postazioni di
      lavoro a disposizione del dipendente con disabilità presso le
      Amministrazioni, che AGID realizza sulla base di alcune informazioni
      comunicate dalle stesse all’interno del “Modello di dichiarazione di
      accessibilità”.

-  Capitolo 6. **Onere sproporzionato**

   -  vengono riportate e approfondite le ipotesi generali alla ricorrenza
      delle quali è opponibile un onere sproporzionato\ **.**

-  Capitolo 7. **Procedura di attuazione**

   -  vengono riportate e approfondite le tematiche relative alla
      contestazione della dichiarazione di accessibilità, all’esito
      insoddisfacente del monitoraggio, al meccanismo di feedback e alla
      possibilità di ricorrere al difensore civico digitale.

Scopo
-----

Le presenti Linee Guida hanno lo scopo di adempiere a quanto definito
dall’art 11 della legge n. 4 del 2004, in cui si richiede che l’Agenzia
dell’Italia Digitale, sentite anche le associazioni maggiormente
rappresentative delle persone con disabilità, nonché quelle del settore
industriale coinvolto nella creazione di software per l’accessibilità di
siti web e applicazioni mobili, d’intesa con la Conferenza unificata di
cui all’articolo 8 del decreto legislativo 28 agosto 1997, n. 281,
emani, in conformità alle procedure e alle regole tecniche di cui
all’articolo 71 del decreto legislativo 7 marzo 2005, n. 82, apposite
linee guida con cui, nel rispetto degli atti di esecuzione adottati
dalla Commissione europea ai sensi delle direttive sull’accessibilità,
siano stabiliti :

1. i requisiti tecnici per l’accessibilità degli strumenti informatici,
   ivi inclusi i siti web e le applicazioni mobili, conformemente ai
   principi di cui all’articolo 3-bis, legge n. 4 del 2004, e ai valori
   di cui al punto 1), lettera d), numero 3, dell'allegato B al decreto
   del Ministro per l'innovazione e le tecnologie 8 luglio 2005,
   pubblicato nella Gazzetta Ufficiale n. 183 dell'8 agosto 2005;

2. le metodologie tecniche per la verifica dell'accessibilità degli
   strumenti informatici, ivi inclusi i siti web e le applicazioni
   mobili;

3. il modello della dichiarazione di accessibilità di cui all’articolo
   3-quater, legge n. 4 del 2004;

4. la metodologia di monitoraggio e valutazione della conformità degli
   strumenti informatici, ivi inclusi i siti web e le applicazioni
   mobili, alle prescrizioni in materia di accessibilità;

5. le circostanze in presenza delle quali, tenuto conto di quanto
   previsto dall’articolo 5 della direttiva (UE) 2016/2102, si determina
   un onere sproporzionato, per cui i soggetti erogatori possono
   ragionevolmente limitare l’accessibilità di un sito web o
   applicazione mobile.

Struttura
---------

Le presenti Linee Guida comprendono i seguenti documenti:

-  Allegato 1. Modello di dichiarazione di accessibilità sito Web e
   applicazione mobile

-  Allegato 2. Modello di autovalutazione

-  Allegato 3. Prodotti per la classe 22 della UNI EN ISO 9999:2017
   relativa alla comunicazione e gestione dell’informazione

Soggetti destinatari
--------------------

I destinatari e l’applicazione delle presenti Linee Guida sono riportati
e descritti nell’art. 3 (Soggetti erogatori) della Legge n. 4/2004:

art. 3-comma 1. *La presente legge si applica alle pubbliche
amministrazioni di cui al comma 2 dell'articolo 1 del decreto
legislativo 30 marzo 2001, n. 165, e successive modificazioni, agli enti
pubblici economici, alle aziende private concessionarie di servizi
pubblici, alle aziende municipalizzate regionali, agli enti di
assistenza e di riabilitazione pubblici, alle aziende di trasporto e di
telecomunicazione a prevalente partecipazione di capitale pubblico e
alle aziende appaltatrici di servizi informatici, agli organismi di
diritto pubblico ai sensi dell’articolo 2, paragrafo 1, punto 4, della
direttiva 2014/24/UE del Parlamento europeo e del Consiglio, del 26
febbraio 2014 nonché a tutti i soggetti che usufruiscono di contributi
pubblici o agevolazioni per l'erogazione dei propri servizi tramite
sistemi informativi o internet*.

Riferimenti normativi e tecnici e abrogazioni
---------------------------------------------

In questa sezione sono indicati puntualmente, secondo la specifica
natura normativa o tecnica, i riferimenti sia nazionali che
internazionali tenuti in considerazione per la predisposizione delle
presenti Linee Guida.

In caso di aggiornamento della norma tecnica armonizzata EN 301 549,
all’atto del recepimento da parte dell’Unione Europea, i riferimenti
tecnici delle presenti Linee Guida sono automaticamente aggiornati in
maniera corrispondente.

Riferimenti normativi internazionali e nazionali
~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-  Direttiva (UE) 2016/2102 del Parlamento europeo e del Consiglio, del
   26 ottobre 2016, relativa all'accessibilità dei siti web e delle
   applicazioni mobili degli enti pubblici.

-  Decisione di esecuzione (UE) 2018/1523 della Commissione, dell’11
   ottobre 2018, che istituisce un modello di dichiarazione di
   accessibilità conformemente alla direttiva (UE) 2016/2102 del
   Parlamento europeo e del Consiglio relativa all’accessibilità dei
   siti web e delle applicazioni mobili degli enti pubblici.

-  Decisione di esecuzione (UE) 2018/1524 della Commissione, dell’11
   ottobre 2018, che stabilisce una metodologia di monitoraggio e
   definisce le disposizioni riguardanti la presentazione delle
   relazioni degli Stati membri conformemente alla direttiva (UE)
   2016/2102 del Parlamento europeo e del Consiglio relativa
   all’accessibilità dei siti web e delle applicazioni mobili degli enti
   pubblici [notificata con il numero C(2018) 6560].

-  Decisione di esecuzione (UE) 2018/2048 della Commissione del 20
   dicembre 2018 relativa alla norma armonizzata per i siti web e le
   applicazioni mobili elaborata a sostegno della direttiva (UE)
   2016/2102 del Parlamento europeo e del Consiglio.

-  Regolamento (UE) 2016/679 del Parlamento europeo e del Consiglio, del
   27 aprile 2016, relativo alla protezione delle persone fisiche con
   riguardo al trattamento dei dati personali, nonché alla libera
   circolazione di tali dati e che abroga la direttiva 95/46/CE
   (regolamento generale sulla protezione dei dati).

-  LEGGE 7 agosto 1990, n. 241 “Nuove norme in materia di procedimento
   amministrativo e di diritto di accesso ai documenti amministrativi”.

-  LEGGE 3 marzo 2009, n.18 “\ *Ratifica ed esecuzione della Convenzione
   delle Nazioni Unite sui diritti delle persone con disabilità, con
   Protocollo opzionale, fatta a New York il 13 dicembre 2006 e
   istituzione dell'Osservatorio nazionale sulla condizione delle
   persone con disabilità”.*

-  DECRETO LEGISLATIVO 30 marzo 2001, n. 165 “Norme generali
   sull'ordinamento del lavoro alle dipendenze delle amministrazioni
   pubbliche”.

-  DECRETO LEGISLATIVO 30 giugno 2003, n. 196 “Codice in materia di
   protezione dei dati personali, recante disposizioni per l'adeguamento
   dell'ordinamento nazionale al regolamento (UE) n. 2016/679 del
   Parlamento europeo e del Consiglio, del 27 aprile 2016, relativo alla
   protezione delle persone fisiche con riguardo al trattamento dei dati
   personali, nonché alla libera circolazione di tali dati e che abroga
   la direttiva 95/46/CE”.

-  DECRETO LEGISLATIVO 7 marzo 2005, n. 82 “Codice dell’Amministrazione
   Digitale”.

-  LEGGE 9 gennaio 2004, n. 4 “Disposizioni per favorire e semplificare
   l'accesso degli utenti e, in particolare, delle persone con
   disabilità agli strumenti informatici”.

-  LEGGE 25 ottobre 2017, n. 163 “Delega al Governo per il recepimento
   delle direttive europee e l'attuazione di altri atti dell'Unione
   europea - Legge di delegazione europea 2016-2017”.

-  DECRETO LEGISLATIVO 10 agosto 2018, n. 106 “Riforma dell'attuazione
   della direttiva (UE) 2016/2102 relativa all’accessibilità dei siti
   web e delle applicazioni mobili degli enti pubblici”.

-  DECRETO LEGISLATIVO 14 settembre 2015, n. 151 “Disposizioni di
   razionalizzazione e semplificazione delle procedure e degli
   adempimenti a carico di cittadini e imprese e altre disposizioni in
   materia di rapporto di lavoro e pari opportunità, in attuazione della
   legge 10 dicembre 2014, n. 183”.

-  DECRETO LEGISLATIVO n. 75 del 25 maggio 2017, n. 75 “Modifiche e
   integrazioni al decreto legislativo 30 marzo 2001, n. 165”.

-  CIRCOLARE del Ministro per la pubblica amministrazione n. 3 del 1°
   ottobre 2018.

Riferimenti tecnici internazionali e nazionali
~~~~~~~~~~~~~~~~~~~~~~~~~~~~~~~~~~~~~~~~~~~~~~

-  ISO 9999:2016 “Assistive products for persons with disability --
   Classification and terminology”

-  Web Content Accessibility Guidelines (WCAG) 2.1. W3C Recommendation
   05 June 2018.

-  EN 301 549 V2.1.2 (2018-08) HARMONISED EUROPEAN STANDARD
   “Accessibility requirements for ICT products and services”.

-  UNI CEI EN ISO/IEC 17065:2012 “Valutazione della conformità -
   Requisiti per organismi che certificano prodotti, processi e
   servizi”.

-  UNI EN ISO 9999:2017 Prodotti d’assistenza per persone con disabilità
   - Classificazione e terminologia

-  Linee Guida per l'accessibilità dei contenuti Web (WCAG) 2.1 -
   Traduzione italiana autorizzata - Pubblicata il 13 settembre 2018.

-  UNI EN 301549:2018 - UNI EN 301549 V2.1.2. (2018-08) NORMA EUROPEA
   ARMONIZZATA “Requisiti di accessibilità per prodotti e servizi ICT”. Versione
   italiana del novembre 2018, disponibile in forma gratuita in `formato
   digitale dal sito UNI
   <http://store.uni.com/catalogo/index.php/uni-en-301549-2018.html>`__.

-  “Guida tecnica all’uso di metriche per il software applicativo
   sviluppato per conto delle pubbliche amministrazioni” pubblicata da
   AGID, giugno 2018: https://www.agid.gov.it/sites/default/files/repository_files/guida_tecnica_metriche_software.pdf

Abrogazioni e correlazioni
~~~~~~~~~~~~~~~~~~~~~~~~~~

Considerato che il DM 8 luglio 2005 è stato abrogato dal DECRETO
LEGISLATIVO 10 agosto 2018, n. 106, i requisiti abrogati e sostituiti
all’uscita delle presenti Linee Guida sono così referenziati:

-  il capitolo 2.1 sostituisce il documento “Allegato C: Requisiti
   tecnici di accessibilità per i personal computer di tipo desktop e
   portatili” del DM 8 luglio 2005;

-  il capitolo 2.2. sostituisce il documento “Allegato A: Verifica
   tecnica e requisiti di accessibilità delle applicazioni basate su
   tecnologie internet” del DM 8 luglio 2005;

-  il capitolo 2.4. sostituisce il documento “Allegato D: Requisiti
   tecnici di accessibilità per l’ambiente operativo, le applicazioni e
   i prodotti a scaffale” del DM 8 luglio 2005;

-  il capitolo 3.2.2. sostituisce il documento “Allegato B: Metodologia
   e criteri di valutazione per la verifica soggettiva
   dell’accessibilità delle applicazioni basate su tecnologie internet”
   del DM 8 luglio 2005;

-  il capitolo 2.7 sostituisce la Circolare AGID n. 2 del 23 settembre
   2015 “Specifiche tecniche sull’hardware, il software e le tecnologie
   assistive delle postazioni di lavoro a disposizione del dipendente
   con disabilità”.

Tempi di attuazione
-------------------

Come riportato nell’art.2 del D.lgs. 106/2018 (Norme transitorie e
abrogazioni):

1. comma 1. *Le disposizioni del presente decreto relative ai siti web e
   alle applicazioni mobili, ad eccezione di quanto disposto
   dall’articolo 11, comma 1, lettera a), della legge n. 4 del 2004,
   come sostituito dall'articolo 1, comma 10, del presente decreto,
   limitatamente ai siti web e alle applicazioni mobili, si applicano
   come segue:*

   a. *ai siti web non pubblicati prima del 23 settembre 2018: a
      decorrere dal 23 settembre 2019;*

   b. *ai siti web non contemplati dalla lettera a): a decorrere dal 23
      settembre 2020;*

   c. *alle applicazioni mobili: a decorrere dal 23 giugno 2021.*

2. comma 2. *Gli articoli 6 e 10 della legge 9 gennaio 2004, n. 4, sono
   abrogati. Fino alla pubblicazione delle Linee guida di cui
   all'articolo 11 della legge 9 gennaio 2004, n. 4, continuano ad
   applicarsi le disposizioni adottate in attuazione dell’articolo 10
   della medesima legge.*

3. comma 3. *L'articolo 9, comma 8, del decreto-legge 18 ottobre 2012,
   n.179, convertito, con modificazioni, dalla legge 17 dicembre 2012,
   n.221, è abrogato e ogni richiamo a tale disposizione si intende
   riferito all'articolo 3-quinquies della legge n. 4 del 2004, come
   introdotto dal presente decreto.*

4. comma 4. *Il decreto del Ministro per l’innovazione e le tecnologie 8
   luglio 2005, pubblicato nella Gazzetta Ufficiale n. 183 dell'8 agosto
   2005, è abrogato a decorrere dalla data di pubblicazione delle linee
   guida di cui all’articolo 11 della legge n. 4 del 2004, come
   sostituito dall'articolo 1, comma 10, del presente decreto.*

Termini e definizioni
---------------------

Di seguito si riportano gli ACRONIMI che verranno utilizzati nelle
presenti Linee Guida:

-  [AGID] Agenzia per l’Italia Digitale

-  [CEI] Comitato Elettrotecnico Italiano

-  [DM] Decreto ministeriale

-  [D.lgs.] Decreto Legislativo

-  [ICT] Information and Communications Technology

-  [ISO] International Standard Organization

-  [EN] European Norm

-  [UE] Unione Europea

-  [UNI] Ente nazionale italiano di unificazione

-  [W3C] World Wide Web Consortium

-  [WCAG] Web Content Accessibility Guidelines

.. forum_italia:
   :topic_id: 10773
   :scope: document
