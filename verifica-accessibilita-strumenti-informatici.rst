Verifica dell’accessibilità degli strumenti informatici
=======================================================

Nei paragrafi sottostanti sono indicati i riferimenti da utilizzare per
le verifiche tecniche di conformità di accessibilità degli strumenti
informatici che, ai sensi della Direttiva UE 2016/2102, sono
referenziati dalla norma UNI EN 301549:2018.

Nello specifico è descritta la modalità per la verifica di conformità
dell’hardware, delle applicazioni web, inclusi i documenti web e non
web, software ed applicazioni mobili, della relativa documentazione e
servizi di supporto, nonché la metodologia e criteri di valutazione per
la verifica soggettiva dell’accessibilità dei siti Web.

Sono esclusi dall’applicazione della verifica i casi previsti dal
capitolo “6. Onere Sproporzionato” delle presenti Linee Guida, che
devono essere adeguatamente referenziati.

La documentazione del prodotto fornita con gli strumenti informatici, se
fornita separatamente o integrata, deve elencare e spiegare come
utilizzare le caratteristiche di accessibilità e compatibilità degli
strumenti stessi.

Hardware
--------

Nel presente paragrafo sono indicati i riferimenti da utilizzare per la
verifica di conformità dell’hardware così come previsto dal capitolo “8
Hardware” della norma UNI EN 301549:2018.

Verifica tecnica
~~~~~~~~~~~~~~~~

La verifica di conformità dei prodotti hardware è effettuabile
applicando quanto previsto dal punto “C.8 Hardware” dell’Appendice C
(normativa): Determinazione della conformità” della norma UNI EN
301549:2018”. Alla verifica dell’hardware si applicano, ove inerente,
anche i seguenti punti della stessa appendice:

-  “C.5 Requisiti generici”;

-  “C.6 ICT con comunicazione vocale bidirezionale”;

-  “C.7 ICT con funzionalità video”;

-  “C.13 ICT che fornisce ritrasmissione o accesso al servizio di
   emergenza”.

Criteri di valutazione per la verifica soggettiva dell’hardware
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Secondo quanto previsto dai Requisiti tecnici (art. 11 comma 1 lettera
a) della Legge n. 4/2004), al fine di dare attuazione alle prescrizioni
di cui all'articolo 4 della direttiva UE 2016/2102 anche per l’hardware
necessario prendere come riferimento i valori di cui al capitolo
3.2.2.1, lettera d), numero 3.

Tale attività è svolta limitatamente all’hardware sviluppato in nome e
per conto del soggetto erogatore.

Al fine di evitare di incorrere nella clausola di onere sproporzionato,
l’attività di verifica soggettiva per i siti Web di cui al capitolo
3.2.2.1. è adattabile e applicabile anche all’hardware e deve essere
svolta obbligatoriamente per le forniture sopra soglia comunitaria ai
sensi dell’art. 35 del Dlgs. 18 aprile 2016, n. 50.

Per le forniture sotto soglia comunitaria, fermo restando la possibilità
di adattare e utilizzare comunque anche per l’hardware la procedura di
cui al capitolo 3.2.2.1., è richiesto di possibile utilizzare almeno la
una metodologia semplificata per la realizzazione di test di usabilità,
ad esempio con analisi basate su euristiche, svolte anche da parte di
funzionari del medesimo soggetto erogatore opportunamente formati, con
il coinvolgimento di persone con disabilità.

Con riferimento alla creazione e gestione dei gruppi di valutazione
composti da persone con disabilità, si ricorda di garantire il rispetto
della vigente normativa sulla protezione dei dati personali.

.. _web-1:

Web
---

Nel presente paragrafo sono indicati i riferimenti da utilizzare per la
verifica di conformità del contenuto dei siti web, che comprende
informazioni sia testuali che non testuali, documenti e moduli
scaricabili e forme di interazione bidirezionale, come ad esempio il
trattamento di moduli digitali e il completamento dei processi di
autenticazione, identificazione e pagamento, così come previsto dal
capitolo “9 Web” dalla norma UNI EN 301549:2018.

Nella valutazione, i siti web vengono valutati come singole pagine web.
Le applicazioni web e quelle web mobili sono comprese nella definizione
di pagina web che è abbastanza ampia e contempla tutti i tipi di
contenuto web.

.. _verifica-tecnica-1:

Verifica tecnica 
~~~~~~~~~~~~~~~~

La verifica di conformità delle pagine web è realizzabile, ove le
condizioni siano applicabili, secondo quanto previsto nel prospetto A.1
presente all’interno dell’Appendice A della norma UNI EN 301549:2018.

La verifica di conformità è relativa alle pagine web, che includono:

1. documenti che sono pagine web;

2. documenti che sono incorporati nelle pagine web e che sono utilizzati
   nella rappresentazione o che sono destinati a essere rappresentati
   insieme alla pagina web in cui sono incorporati;

3. software che è una pagina web; oppure

4. software incorporato nelle pagine web e utilizzato nella
   rappresentazione o destinato alla rappresentazione insieme alla
   pagina web in cui è incorporato.

Oltre a quanto sopra esposto, il riferimento tecnico della norma UNI EN
301549:2018 per i documenti inseriti all’interno delle pagine Web
(inclusi i documenti e moduli scaricabili) è il capitolo “10 Documenti
non web”.

Criteri di valutazione per la verifica soggettiva delle pagine web
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Secondo quanto previsto dai Requisiti tecnici (art. 11 comma 1 lettera
a) della Legge n. 4/2004), al fine di dare attuazione alle prescrizioni
di cui all'articolo 4 della direttiva UE 2016/2102 è necessario prendere
come riferimento i valori di cui al successivo punto 3.2.2.1, lettera
d), numero 3.

Al fine di evitare di incorrere nella clausola di onere sproporzionato,
l’attività di verifica soggettiva va svolta obbligatoriamente per le
forniture sopra soglia comunitaria ai sensi dell’art. 35 del Dlgs. 18
aprile 2016, n. 50.

Per le forniture sotto soglia comunitaria, fermo restando la possibilità
di utilizzare comunque la procedura di cui al paragrafo 3.2.2.1., è
richiesto di utilizzare almeno una metodologia semplificata per la
realizzazione di test di usabilità, ad esempio quella definita dal
Protocollo eGLU [1]_ o con altre modalità (esempio: analisi basate su
euristiche, svolte anche da parte di funzionari del medesimo soggetto
erogatore opportunamente formati, con il coinvolgimento di persone con
disabilità.

.. [1] http://www.funzionepubblica.gov.it/glu

Con riferimento alla creazione e gestione dei gruppi di valutazione
composti da persone con disabilità, si ricorda di garantire il rispetto
della vigente normativa sulla protezione dei dati personali.

Verifica soggettiva
^^^^^^^^^^^^^^^^^^^

Per verifica soggettiva delle pagine web si intende una valutazione del
livello di qualità dei servizi, già giudicati accessibili tramite la
verifica tecnica, effettuata con l'intervento del destinatario, anche
con disabilità, sulla base di considerazioni empiriche.

La metodologia di verifica soggettiva delle pagine web si articola in
quattro principali fasi:

**a) Analisi da parte di uno o più esperti di fattori umani**

La valutazione da parte di uno o più esperti di fattori umani consiste
essenzialmente nel metodo della simulazione cognitiva attraverso il
quale l’esperto definisce contesti, scopi e modi di interazione
dell’utente, presente nel gruppo di valutazione, con il sito e
costruisce scenari d’uso che simulano a livello cognitivo il
comportamento dell’utente.

L’esperto di fattori umani conosce i servizi che il sito intende
erogare, le informazioni che può fornire, le azioni richieste all’utente
per raggiungere tali obiettivi per mezzo dell’interfaccia, nonché le
informazioni sugli utenti potenziali e sulla esperienza e conoscenza a
loro richieste per interagire con il sito.

Questa parte della valutazione, in coerenza con quanto già effettuato in
fase di progettazione, è finalizzata ad assegnare a ciascuno dei criteri
indicati, ove applicabili, un giudizio su una scala crescente di valori
da 1 a 5 in cui:

1. corrisponde a nessuna rispondenza dell’ambiente al criterio in esame;

2. corrisponde a poca rispondenza dell’ambiente al criterio in esame;

3. corrisponde a sufficiente rispondenza dell’ambiente al criterio in
   esame;

4. corrisponde a molta rispondenza dell’ambiente al criterio in esame;

5. corrisponde a moltissima rispondenza dell’ambiente al criterio in
   esame.

**b) Costituzione del gruppo di valutazione**

La seconda parte della valutazione prevede la costituzione del gruppo di
valutazione i cui componenti disabili utilizzano le proprie tecnologie
assistive; fanno parte del gruppo di valutazione utenti rappresentativi
dei diversi tipi di disabilità: sordità, ipovisione, daltonismo, cecità,
disabilità motoria agli arti superiori, distrofia spastica, disabilità
cognitiva, nonché soggetti appartenenti a diverse categorie di utenti
interessate ad accedere al sito.

**c) Esecuzione dei task da parte del gruppo di valutazione**

L’esecuzione dei task da parte dei componenti del gruppo di valutazione
avviene sia in contesti usuali (casa, ambiente di lavoro), sia in
contesti appositamente costituiti (ambiente di laboratorio).

Il gruppo di valutazione esegue una serie di prove basate sulla
interazione con l’ambiente. Le prove vengono svolte in forma libera,
cioè senza compiti specifici, ovvero per obiettivi, se eseguite secondo
compiti specifici.

Nella esecuzione delle prove, il gruppo di valutazione è guidato
dall’esperto di fattori umani.

Nel corso della navigazione libera, l’esperto raccoglie i commenti
dell’utente, anche verbali, e le osservazioni sul suo comportamento.

Nella prova su compiti specifici, l’esperto registra il tipo di compito,
la quantità di tempo impiegata per svolgerlo e gli eventuali errori
commessi ed annota i commenti dell’utente e le osservazioni sul suo
comportamento.

**d) Valutazione dei risultati ed elaborazione del rapporto conclusivo**

La verifica soggettiva si conclude con la predisposizione di un rapporto
nel quale l’esperto di fattori umani indica la valutazione su scale
soggettive ricavata dalla simulazione cognitiva dallo stesso effettuata,
le proprie considerazioni sulle caratteristiche qualitative del sito, i
dati relativi alle prestazioni degli utenti in relazione ai compiti
affidati: performance, commenti, osservazioni comportamentali le
risposte a questionari di valutazione compilati dagli utenti la
valutazione complessiva del livello di qualità raggiunto secondo il
seguente schema:

1. valore medio complessivo minore di 2 = assenza di qualità;

2. valore medio complessivo maggiore o uguale a 2 e minore di 3 = primo
   livello di qualità;

3. valore medio complessivo maggiore o uguale a 3 e minore di 4 =
   secondo livello di qualità;

4. valore medio complessivo maggiore o uguale a 4 = terzo livello di
   qualità.

Criteri di valutazione
^^^^^^^^^^^^^^^^^^^^^^

I criteri essenziali su cui basare la verifica soggettiva dei siti Web e
delle applicazioni realizzate con tecnologie Internet sono:

1.  **percezione**: informazioni e comandi necessari per l’esecuzione
    dell’attività devono essere sempre disponibili e percettibili;

2.  **comprensibilità:** informazioni e comandi necessari per
    l’esecuzione delle attività devono essere facili da capire e da
    usare;

3.  **operabilità**: informazioni e comandi devono consentire una scelta
    immediata della azione adeguata per raggiungere l’obiettivo voluto;

4.  **coerenza**: simboli, messaggi e azioni devono avere lo stesso
    significato in tutto l’ambiente;

5.  **salvaguardia della salute (safety)**: l’ambiente deve possedere
    caratteristiche idonee a salvaguardare il benessere psicofisico
    dell’utente;

6.  **sicurezza**: l’ambiente deve possedere caratteristiche idonee a
    fornire transazioni e dati affidabili, gestiti con adeguati livelli
    di sicurezza;

7.  **trasparenza**: l’ambiente deve comunicare all’utente lo stato, gli
    effetti delle azioni compiute e le informazioni necessarie per la
    corretta valutazione della dinamica dell’ambiente stesso;

8.  **apprendibilità**: l’ambiente deve possedere caratteristiche di
    utilizzo di facile e rapido apprendimento;

9.  **aiuto e documentazione**: funzioni di aiuto, quali le guide in
    linea, e documentazione relativa al funzionamento dell’ambiente
    devono essere di facile reperimento e connesse al compito svolto
    dall’utente;

10. **tolleranza agli errori**: l’ambiente, pur configurandosi in modo
    da prevenire gli errori, ove questi, comunque, si manifestino, deve
    fornire appropriati messaggi che individuano chiaramente l’errore
    occorso e le azioni necessarie per superarlo;

11. **gradevolezza**: l’ambiente deve possedere caratteristiche idonee a
    favorire e mantenere l’interesse dell’utente;

12. **flessibilità**: l’ambiente deve tener conto delle preferenze
    individuali e dei contesti.

.. _documenti-non-web-1:

Documenti non web
-----------------

Nel presente paragrafo sono indicati i riferimenti da utilizzare per la
verifica di conformità dei documenti non web, così come previsto dalla
norma UNI EN 301549:2018.

.. _verifica-tecnica-2:

Verifica tecnica
~~~~~~~~~~~~~~~~

La verifica di conformità dei documenti non web è effettuabile
applicando quanto previsto dal punto “C.10 documenti non web” contenute
in “Appendice C (normativa): Determinazione della conformità” della
norma UNI EN 301549:2018.

.. _software-1:

Software
--------

Nel presente paragrafo sono indicati i riferimenti da utilizzare per la
verifica di conformità del software, così come previsto dalla norma UNI
EN 301549:2018.

.. _verifica-tecnica-3:

Verifica tecnica
~~~~~~~~~~~~~~~~

La verifica di conformità dei prodotti software è effettuabile
applicando quanto previsto dal punto “C.11 Software” dell’“Appendice C
(normativa): Determinazione della conformità” della norma UNI EN
301549:2018. Alla verifica del software si applicano, ove inerente,
anche i seguenti punti della stessa appendice:

-  “C.5 Requisiti generici”;

-  “C.6 ICT con comunicazione vocale bidirezionale”;

-  “C.7 ICT con funzionalità video”;

-  “C.13 ICT che fornisce ritrasmissione o accesso al servizio di
   emergenza”.

Criteri di valutazione per la verifica soggettiva del software 
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Secondo quanto previsto dai Requisiti tecnici (art. 11 comma 1 lettera
a) della Legge n. 4/2004), al fine di dare attuazione alle prescrizioni
di cui all'articolo 4 della direttiva UE 2016/2102 anche per il software
è necessario prendere come riferimento i valori di cui al capitolo
3.2.2.1, lettera d), numero 3.

Tale attività è svolta limitatamente al software sviluppato in nome e
per conto del soggetto erogatore.

Al fine di evitare di incorrere nella clausola di onere sproporzionato,
l’attività di verifica soggettiva per i siti Web di cui al capitolo
3.2.2.1. è adattabile e applicabile anche al software e deve essere
svolta obbligatoriamente per le forniture sopra soglia comunitaria ai
sensi dell’art. 35 del Dlgs. 18 aprile 2016, n. 50.

Per le forniture sotto soglia comunitaria, fermo restando la possibilità
di adattare e utilizzare comunque anche per il software la procedura di
cui al capitolo 3.2.2.1., è richiesto di possibile utilizzare almeno la
una metodologia semplificata per la realizzazione di test di usabilità,
ad esempio con analisi basate su euristiche, svolte anche da parte di
funzionari del medesimo soggetto erogatore opportunamente formati, con
il coinvolgimento di persone con disabilità.

Con riferimento alla creazione e gestione dei gruppi di valutazione
composti da persone con disabilità, si ricorda di garantire il rispetto
della vigente normativa sulla protezione dei dati personali.

.. _applicazioni-mobili-1:

Applicazioni mobili
-------------------

Nel presente paragrafo sono indicati i riferimenti da utilizzare per la
verifica di conformità delle applicazioni mobili, così come previsto
dalla norma UNI EN 301549:2018.

.. _verifica-tecnica-4:

Verifica tecnica
~~~~~~~~~~~~~~~~

La verifica di conformità delle applicazioni mobili è effettuabile
applicando quanto previsto nel Prospetto A.2 presente all’interno
dell’Appendice A della norma UNI EN 301549:2018. Per i documenti non
web, per i contenuti e i moduli scaricabili dal Web si applica quanto
contenuto nel capitolo “10 Documenti non web”.

Criteri di valutazione per la verifica soggettiva delle applicazioni mobili
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Secondo quanto previsto dai Requisiti tecnici (art. 11 comma 1 lettera
a) della Legge n. 4/2004), al fine di dare attuazione alle prescrizioni
di cui all'articolo 4 della direttiva UE 2016/2102 anche per le
applicazioni mobili è necessario prendere come riferimento i valori di
cui al capitolo 3.2.2.1, lettera d), numero 3.

Al fine di evitare di incorrere nella clausola di onere sproporzionato,
l’attività di verifica soggettiva per i siti Web di cui al capitolo
3.2.2.1. è adattabile e applicabile anche alle applicazioni mobili e
deve essere svolta obbligatoriamente per le forniture sopra soglia
comunitaria ai sensi dell’art. 35 del Dlgs. 18 aprile 2016, n. 50.

Per le forniture sotto soglia comunitaria, fermo restando la possibilità
di adattare e utilizzare comunque anche per le applicazioni mobili la
procedura di cui al capitolo 3.2.2.1., è richiesto di possibile
utilizzare almeno la una metodologia semplificata per la realizzazione
di test di usabilità, ad esempio con analisi basate su euristiche,
svolte anche da parte di funzionari del medesimo soggetto erogatore
opportunamente formati, con il coinvolgimento di persone con disabilità.

Con riferimento alla creazione e gestione dei gruppi di valutazione
composti da persone con disabilità, si ricorda di garantire il rispetto
della vigente normativa sulla protezione dei dati personali.

.. _documentazione-e-servizi-di-supporto-1:

Documentazione e servizi di supporto
------------------------------------

Nel presente paragrafo sono indicati i riferimenti da utilizzare per la
verifica di conformità della Documentazione e dei servizi di supporto,
così come previsto dalla norma UNI EN 301549:2018. La documentazione del
prodotto fornita con l’ICT, se fornita separatamente o integrata
nell'ICT, deve elencare e spiegare come utilizzare le caratteristiche di
accessibilità e compatibilità dell'ICT. Le funzioni di accessibilità e
compatibilità includono funzionalità di accessibilità integrate e
funzioni di accessibilità che garantiscono la compatibilità con la
tecnologia assistiva.

.. _verifica-tecnica-5:

Verifica tecnica
~~~~~~~~~~~~~~~~

La verifica di conformità della documentazione e dei servizi a supporto
fornita con i servizi informatici è effettuabile applicando quanto
previsto dal punto “C.12 Documentazione e servizi di supporto”
dell’“Appendice C (normativa): Determinazione della conformità” della
norma UNI EN 301549:2018.

.. forum_italia:
   :topic_id: 10775
   :scope: document
